corpusData["texts"]["stanza"]["latin"] = "\nNaturae a mente principium ducunt, mens est potior pars earum, e mente constant; si (quis) mente inquinata aut loquitur aut agit, tum eum sequitur dolor, ut rota (bovis) vehentis pedem. \nNaturae a mente etc.; si (quis) mente serena aut loquitur aut agit, tum eum sequitur gaudium ut umbra non decedens. \n\"Conviciis me obruit, verberavit me, vicit me, spoliavit me\"; qui isto (animo) sese induunt, iracundia eorum non sedatur. \n\"Conviciis etc.\"; qui isto (animo) sese non induunt, iracundia in iis sedatur. \nNon enim iracundia iracundiae sedantur hic unquam, placabilitate vero sedantur; haec lex aeterna (est). \nAlieni non intelligunt: nos hic moriemur; qui vero hoc comprehendunt, tum (eorum) sedantur iurgia. \nIucunda spectantem viventem, sensus non coercentem et in cibo modi nescium, socordem, viribus destitutum, eum certe superat Māras, ventus arborem sicut infirmam. \nIucunda non spectantem viventem, sensus bene coercentem et in cibo modum noscentem, fidem habentem, intentis viribus praeditum, eum certe non superat Māras, ventus saxeum volut montem. \nAffectibus non liber qui fulvam vestem induere vult, temperantia et veritate privatus, non ille fulva veste dignus est. \nQui vero affectus respuit, virtutibus bene instructus, temperantia et veritate praeditus, ille certe fulva veste dignus est. \nIn eo, quod non essentiale, essentiam opinantes atque in essentia nonessentiale videntes, hi essentiam non adeunt, falsi studii participes. \nEssentiam vero essentiale habentes, et nonessentiale non-essentiale, hi essentiam adeunt, veri studii participes. \nSicut domum male tectam pluvia perrumpit, ita meditatione destitutam cogitationionem cupido perrumpit. \nSicut domum bene tectam pluvia non perrumpit, ita meditabundam cogitationem cupido non perrumpit. \nIn hoc aevo moeret, morte obita moeret malum patrans, utrobique moeret; ille moeret, ille contristatur videns impuritatem facinoris sui. \nIn hoc aevo gaudet, morte obita gaudet qui bonum perfecit, utrobique gaudet; ille gaudet, ille valde gaudet videns munditiam facinoris sui. \nIn hoc aevo cruciatur, morte obita cruciatur malum patrans, utrobique cruciatur; \"malum a me peractum\", ita (cogitans) cruciatur, magis cruciatur tartarum ingressus. \nIn hoc aevo gaudet, morte obita gaudet qui bonum perfecit, utrobique gaudet; \"bonum a me peractum\", ita (cogitans) gaudet, magis gaudet coelum ingressus. \nMulta quoque si concinna loquens ea non facit vir socors, bubulcus velut vaccas aliorum numerans, congregationis Samanarum non fit particeps. \nPauca quoque si (quis) concinna loquens secundum legem vitam degit, et cupidinem et odium (et) perturbationem animi relinquens, plane sapiens, cogitatione bene liberata praeditus, nihil appetens vel hic vel illic, is congregationis Samanarum fit particeps. \n\n\nStrenuitas immortalitatis via (est), socordia mortis via; strenui non moriuntur, qui socordes, quasi mortui (sunt). \nHoc distincte cognoscentes strenuitatis gnari strenuitate gaudent, nobilium sorte Iaetantes. \nHi meditabundi, perseverantes, semper fortibus viribus praediti, sapientes attingunt Nibbānum, felicitatem summam. \nConnitentis, recordantis, candide laborantis, considerate agentis sese continentisque, pie viventis, vigilantis gloria adaugescit. \n(Virium) intentione, strenuitate, continentia et temperantia sapiens faciat (sibi) insulam, quam torrens non obruat. \nSocordiam sectantur stulti, insipientes homines; strenuitatem vero sapiens ut thesaurum optimum servat. \nNe (quis) socordiam sectetur, ne amoris et voluptatis familiaritatem, strenuus enim meditans amplum gaudium adipiscitur. \nSocordiam strenuitate quum dispellit intelligens (vir, tum), cognitionis palatio ascenso, moeroris expers vulgus moerore afflictum, velut in monte stans stantes in terra, sapiens stultos despicit. \nPromptus inter socordes, inter sopitos pervigil, invalidum equum sicut agilis equus (praecurrit), praecurrens, vadit bene sapiens. \nStrenuitate Maghavan deorum principatum adeptus est; strenuitatem celebrant, socordia semper increpatur. \nStrenuitate gaudens bhikkhus (mendicus), socordiam timens, vincula parva magnaque comburens, ignis velut perit. \nStrenuitate gaudens mendicus, socordiam metuens, perditioni non obnoxius est, in propinquo Nibbāni (versans). \n\n\nTrepidam, fluctuantem cogitationem, custoditu difficilem, coercitu difficilem, rectam reddit sapiens, sagittam velut faber sagittarius. \nPiscis velut in terram coniectus ex aquae domicilio ablatus, palpitat haec cogitatio regno Mārae relinquendo. \nRefrenatu difficilis, levis, quolibet sese praecipitantis cogitationis coercitio salutaris (est), cogitatio domita gaudium affert. \nObservatu difficilem, valde idoneam, quodlibet delabentem cogitationem custodiat sapiens, cogitatio custodita gaudium affert. \nEffuse vagantem, in solitudine versantem, incorporalem, in (cordis) latebris habitantem cogitationem qui cohihebunt, e Mārae vinculis liberabuntur. \nCogitatione inconstantis, veram legem non cognoscentis, (animi) tranquillitate vacillantis intellectus plenitudinem non attingit. \nCogitatione ab affectibus vacua praediti, integram mentem habentis, bono maloque vacui, vigilantis non est metus. \nVasi simile corpus hoc agnoscens, arci similem cogitationem hanc sistens, subigat (sapiens) Māram intellectus armis, victumque custodiat, domicilio liber sit. \nIntra breve tempus, heu, hoc corpus humi iacebit abiectum, iudicii expers, inutilis velut surculus. \nInimicus inimico quidquid fecerit, invidiosus rursus invidioso, falso applicata cogitatio plus mali ei adhuc affert. \nNon id mater (vel) pater fecerit, vel alii quoque propinqui perfecte applicata cogitatio plus boni ei adhuc affert. \n\n\nQuisnam hanc terram superabit Yamaeque mundum hunc unacum deorum? Quisnam versus legis bene enarratos, peritus (coronarius) flores velut, colliget? \nSekhas (discipulus) terram superabit Yamaeque, mundum hunc unacum deorum; sekhas (discipulus) versus legis bene enarratos, peritus (coronarius) flores velut, colliget. \nSpumae instar corpus hoc existimans, radiorum solis natura praeditum agnoscens, scindens Mārae sagittas (mendicus) mortis regem non videbit. \nFlores utique colligentem, constrictae mentis virum, sopitum vicum torrens velut, mors prehendens abit. \nFlores utique colligentem, constrictae mentis virum, amoribus non saturatum mors reddit sibi subiectum. \nSicut apis florem colore et odore praeditum non violans aufugit succo percepto, ita in vita anachoreta incedat. \nNon aliorum aspera (verba), non aliorum facta et omissa, sua ipsius contempletur (quisque) facta omissaque. \nUt nitens flos, colore praeditus, odore carens, ita bene prolatus sermo infecundus est non agentis. \nUt nitens flos, colore praeditus et odore, ita bene prolatus sermo frugifer est agentis. \nSicut e copia florum facere potest (coronarius) multa genera sertorum, ita nato mortali faciendum est bonum multum. \nOdor floris adversus ventum non procedit, nec candani nec tagaramallikae; proborum vero odor adversus ventum procedit, omnes regiones vir probus perflat. \nCandanum vel etiam tagarum, uppalum atque vassikis  - horum odoratorum praeclarus (est) odor, quo nullus praestantior. \n(At) exiguus (tamen) hic odor, qui ipse est tagari et candani; qui vero proborum odor (est), spirat inter deos praestantissimus. \nHorum virtute ornatorum, strenue viventium, ob perfectam cognitionem liberatorum Māras viam non invenit. \nSicut in sterquilinio ad magnam viam coniecto flos ibi nascitur puro odore praeditus, mentem exhilarans, \nita inter (vulgus) stercori simile (versans) occaecato vulgo praelucet intelligentia plane sapientis (Buddhae) sāvakas (auscultator). \n\n\nLonga (est) nox vigilantis, longa via defatigati, longa stultorum revolutio (saṃsāro), veram legem non intelligentium. \nSi (quis) socium itineris non adipiscatur (vel) meliorem, (vel) sui similem, solitarium iter firmum faciat, non est (enim) penes stultum sodalitas. \n\"Filii mihi sunt, opes mihi sunt\", ita (cogitans) stultus sollicitatur, compos enim sui non est, nedum filiorura, nedum opum. \nQui stultus se stultum putat, sapiens ille quidem ideo, stultus vero se sapientem putans, is certe stultus dicitur. \nPer vitam etiam si stultus ad sapientem assidet, legem ille non sapit, ligula iusculi saporem velut (non sapit). \nMomentum etiam si intelligens ad sapientem assidet, cito legem sapit, lingua iusculi saporem velut (sapit). \nVersantur stulti, insipientes, cum inimicis velut, secum, patrantes malum facinus, quod fructus amaros profert. \nNon id facinus factum bene, quo peracto (quis) cruciatur, cuius mercedem vultu lacrymoso plorans accipit. \nId vero facinus bene factum, quo peracto non cruciatur, cuius mercedem Iaetus (et) mente hilari accipit. \nQuasi mel (malefactum) aestimat stultus, quamdiu malefactum non maturescit; quando vero maturescit malefactum, tum stultus dolorem subit. \nPer singulos menses extremo gramine kusae stultus cibum comedat, non is ornatissimorum partem adaequat decimam sextam. \nNon enim male factum facinus statim lac velut mutatur, urens illum stultum sequitur cinere opertus sicut ignis. \nQuandocunque ad nullum fructum cognitio stulti nascitur, occidit stulti fortunam, caput eius diffringens. \nIniustam famam cupit primumque locum inter mendicos et in conventibus principatum et honores in familiis alienis. \n\"A me perfectum putent gihines (patresfamilias) et pabbajitae (e vita saeculari profecti) utrique; mihi subiecti sint in iis, quae facienda vel omitenda, in quacunque (re)\"; ita stulti animus (volvitur); desiderium et arrogantia (eius) increscit. \n\"Alia nempe (est) via quae ad lucrum spectat, alia quae ad Nibbānum ducit\", ita hoc intellecto mendicus, Buddhae auscultator, honore non delectatur, secessum auget. \n\n\nThesaurorum velut demonstratorem, quem videat (quis) vitia detegentem, reprehendentem, sapientem, eiusmodi intelligentem colat, talem colenti melius fit, non peius. \nAdmoneat, praecipiat, ab inconcinno prohibeat; proborum videlicet is amicus fit, improborum fit inimicus. \nNe colat improbos amicos, ne colat homines infimos, colat amicos probos, colat homines optimos. \nLegem imbibens laete degit serena cogitatione, a venerandis enarrata lege semper delectatur sapiens. \nAquam videlicet ducunt aquarii, fabri sagittarii subigunt sagittam, lignum subigunt fabri tignarii, semet ipsi domant sapientes. \nSaxum sicut solidum vento non commovetur, ita in vituperatione et laudatione non titubant sapientes. \nSicut lacus profundus, serenus, inturbidus, ita leges audiendo sedantur sapientes. \nUbique certe homines probi versantur, non amori detiti loquuntur probi, gaudio tacti vel dolore quoque varium (habitum) non praebent sapientes. \nNon sui causa, non alterius causa nec filium expetit (sapiens), nec opes, nec regnum; non expetit iniuriâ incrementum suum, virtute is praeditus (est), intelligentia, iustitia. \nPauci (sunt) ii inter homines, qui homines ripam ulteriorem attingunt, at reliqua ista multitudo ad ripam (citeriorem) tantum accurrit. \nQui convenienter bene enarratae legi degunt, ii homines ripam ulteriorem adibunt, (etsi) fines mortis valde difficiles (sunt) traiectu. \nNigra doctrina relicta albam amplectatur sapiens; domo in solitudinem egressus, in secessu. \nubi difficile delectatu, ibi delectationem exoptet relictis amoribus inops, lustret sese a cogitationis pravitate sapiens. \nQuorum in scientiae membris cogitatio perfectissime consummata (est), qui cupiditatum omissione, nihil appetentes, gaudent ab affectibus vacui, luminosi, ii in (hoc) aevo (iam) tranquilli. \n\n\nItinere perfuncti, moerore vacui, omni a parte soluti, omnibus vinculis liberati angor non invenitur. \nContendunt recordatione praediti, domicilio non gaudcent hi; anseres velut lacum relinquentes omne domicilium relinquunt hi. \nQuibus non est coacervatio, qui cibos cognitos habent, vacuum notisque carens Nibbānum quibus res est, quam spectant, per aërem sicut avium, cursus eorum vix consequendus est. \nCuius affectus exstincti (sunt), (qui-)que in cibo modicus, vacuum notisque carens Nibbānum cui res est, quam spectat, per aërem sicut avium, vestigium eius vix consequendum est. \nCuius sensus ad quietem pervenerunt, equi velut ab auriga bene domiti, qui arrogantiam dimisit, qui affectuum expers est, tali dii quoque invident. \nQui terrae instar est, molestia non afficitur, limini (portae urbis) similis, talis pius, lacus sicut luti expers; revolutiones non fiunt talis (viri). \nTranquilla eius mens fit, tranquilla et sermo et actio, per absolutam cognitionem soluti, sedati talis. \nQuicunque vir non credulus (est) et increatum (Nibbānum) novit et societatem (cum mundo) scindit, (boni malique) opportunitatem tollit, desideria respuit, is certe homo praestantissimus. \nIn vico vel in silva, in mari vel in terra, ubicunque venerabiles versantur, haec (est) terrae amoenitas. \nDelectabiles sunt silvae; ubi vulgus non delectatur, cupidinis expertes delectabuntur, hi (enim) voluptates non quaerunt. \n\n\nMille quoque (verba) si sermo (amplectitur, sed) vanis versibus constat, unus versus sententiosus melior, quo audito sedatur (homo). \nMille quoque (verba) si carmen (amplecitur, sed) vanis versibus constat, unus carminis versus melior, quo audito sedatur (homo). \nQuique carmina (vel) centum dicit vanis versibus constantia, unus legis versus melior, quo audito sedatur (homo). \nQui millies mille homines in certamine vincit, et (qui) semet ipsum solum superat, hic certe inter pugnae victores optimus. \nSemet ipsum vincere melius est quam hanc ceteram multitudinem; \nsemet ipsum domantis viri, semper sese cohibentis, nec deus, nec gandhabbas, nec Māras unacum Brahmane victoriam talis viri cladem facere potest. \nQui singulis mensibus mille sacra facit centum per annos, et (qui) semet ipsum solum tranquillum momentum tantummodo colit, hic ipse cultus melior quam sacrificatio centum per annos. \nEt quicunque centum per annos igni ministrat in silva, et (qui) semet ipsum solum tranquillum momentum tantummodo colit, hic ipse cultus melior quam sacrificatio centum per annos. \nQuodcunque vel oblatum vel sacrificatum in (toto) mundo per annum (vulgo) offerat (quis) bona spectans, id cunctum non quartam adaequat partem (animi reverentia pleni); reverentia erga honeste viventes melior. \nReverentia plenam naturam habentis, (virtute) provectiores semper venerantis quatuor qualitates augescunt: aetas, pulchritudo, gaudium, potestas. \nQuique centum annos vivit male moratus, non compositus,  - vita unius diei melior bene morati, meditabundi. \nQuique centum annos vivit insipiens, non compositus,  - vita unius diei melior sapientia praediti, meditabundi. \nQuique centum annos vivit languidus, viribus destitutus,  - vita unius diei melior robur edentis firmum. \nQuique centum annos vivit ortum (rerum) et interitum non animadvertentis,  - vita unius diei melior ortum et interitum animadvertentis. \nQuique centum annos vivit viam immortalem non conspiciens,  - vita unius diei melior viam immortalem conspicientis. \nQuique centum annos vivit summam legem non conspiciens,  - vita unius diei melior summam legem conspicientis. \n\n\nFestinet (quisque) in bono (agendo), a malo cogitationem retineat; segniter enim bonum agentis in malo delectatur mens. \nMalum si homo fecit, ne id faciat iterum iterumque; ne in eo libidinem habeat, dolor (enim) mali accumulatio. \nBonum si homo fecit, faciat id iterum iterumque; in eo libidinem habeat, laetitia (enim) boni accumulatio. \nImprobus bonum videt, quamdiu malefactum non maturescit; ubi vero maturescit malefactum, tum mala videt. \nProbus malum videt, quamdiu bonum non maturescit, ubi vero bonum maturescit, tum bona videt. \nNe (quis) parvi aestimet malum (dum cogitat) \"me id non adibit\"; guttae casu hydria impletur, impletur stultus malo paulatim colligens. \nNe (quis) parvi aestimet bonum (dum cogitat): \"me id non adibit\"; guttae casu hydria impletur, impletur sapiens bono paulatim colligens. \nMercator velut periculosam viam (evitat), parva manu comitum, opulentissimus, venenum (que) vivendi cupidus velut, mala fugiat (homo). \nIn manu si vulnus non est, prehendere potest (homo) manu venenum, invulneratam (manum) non aggreditur venenum: non est peccatum (peccatum) non facientis. \nQui virum innocentem offendit, integrum hominem, culpa liberum, in eum ipsum stultum retorquetur malum pulvis velut tenuis adversus ventum coniectus. \nUterum nonnulli subeunt, tartarum malefici, ad caelum eunt vitam probam degentes, consummantur affectibus vacui. \nNon in aëre, non in medio mari, non montium speluncas ingrediendo invenitur illa terrae regio, ubi commorans liberetur (homo) malo facinore. \nNon in aëre, non in medio mari, non montium speluncas ingrediendo invenitur illa terrae regio, in qua commorantem mors non vincat. \n\n\nOmnes tremunt baculum, omnes timent mortem, se ipsum exemplum reddens ne occidat (quis), ne occidere faciat. \nOmnes tremunt baculum, omnibus vita cara, se ipsum exemplum reddens ne occidat (quis), ne occidere faciat. \nGaudii cupidos animantes qui baculo Iaedit, suum ipsius gaudium desiderans morte obita ille gaudium non consequitur. \nGaudii cupidos animantes qui baculo non Iaedit, suum ipsius gaudium desiderans, morte obita ille gaudium consequitur. \nNe dicas aspera in quemquam, lacessiti respondebunt tibi; molestus videlicet rixosus sermo, vindicta assequetur te. \nSi mutum te ipsum reddere potes tympanum fractum velut, talis tu adipisceris Nibbānum, (dum) rixandi cupido in te non invenitur. \nSicut baculo bubulcus boves cogit in stabulum, ita et senium et mors vitam cogunt animantium. \nAc mala facinora patrans stultus non resipiscit; facinoribus suis, igne combustus velut, insipiens uritur. \nQui per baculum (homines) baculum non usurpantes, non offendentes, offendit, unam e decem conditionibus cito adit: \ndolorem asperum, tabem corporisque diruptionem, vel etiam terribilem cladem, vel cogitationis dissipationem assequitur; \nvel a rege (inflictam) plagam vel calumniam ingentem, vel interitum cognatorum vel opum dissolutionem; \nvel etiam domos eius fulmen cremat (seu) ignis; corporis dissolutione insipiens iste ad inferos accedit. \nNon nudorum vivendi ratio, non capilli religati, non sordes, non ieiunium nec cubatio in loco sacro, (non) pulveris tegumentum (nec) cossim sedendi constantia purgant mortalem cupiditatum non expertem. \nOrnamentis quoque instructus si (quis) tranquillitatem (animi) exercet tranquillus, domitus, refrenatus, religiosus, omnibus animalibus non afferens castigationem, ille brāhmanas, ille samanas, ille bhikkhus. \nPudore retentus homo quisnam in terra reperitur, qui increpationem non excitet, equus excellens flagellum velut? Equus velut excellens flagello tactus, ardentes, veloces estote. \nFide et virtute et firmitate; meditatione et legis reputatione, scientiam et cultum exercentes, recordantes relinquetis dolorem hunc magnum. \nAquam videlicet ducunt aquarii, fabri sagittarii subigunt sagittam, lignum subigunt fabri tignarii, semet ipsi domant pii. \n\n\nQuaenam (est) laetitia, quodnam gaudium (hoc in mundo) semper incendio oriente; tenebris involuti (quam ob rem) lucernam non quaeretis? \nVide figuram versicolorem, ulcerosum corpus, congestum, aegrotum, multis consiliis captum, cuius non est (vel) firmitas (vel) constantia. \nSenio conficitur haec forma, morborum nidus, fragilis; finditur putridum corpus, finitur enim morte vita. \nQuae (sunt) haec alba ossa, abiectae cucurbitae (velut) auctumno,  - ea videre quodnam (est) gaudium? \nOssium arx facta (est), carnis et sanguinis conglutinatio, ubi et senium et mors, arrogantia et simulatio deposita est. \nObsolescunt certe regum currus admodum varii, item corpus quoque senectutem subit, proborum vero pietas senectutem non subit, (sic) probi (Buddhae) certe unacum probis (hominibus) tradunt. \nPauca edoctus hie homo bos velut senescit: carnes eius increscunt, cognitio eius non increscit. \nMultiplices generationis revolutiones percurrebam, non inveniens, domus (corporis) fabricatorem quaerens; doloris plena (est) generatio iterum iterumque (subeunda). \nDomus fabricator! (nunc) visus es, iterum domum non construes; omnes costae tuae fractae sunt, culmen domus destructum; destructionem (Nibbānum) adepta cogitatio (mea) ad desideriorum exstinctionem pervenit. \nVita religiosa (statu Brahmacārinis) non culta, divitiis in iuventute non comparatis, ardeae decrepitae velut in lacu piscibus destituto, tabescunt (stulti). \nVita religiosa non culta, divitiis in iuventute non comparatis, iacent arcus triti velut pristina lugentes. \n\n\nSi (quis) semet ipse carum habiturus est, habeat se bene custoditum; trium vigiliarum unam vigilet sapiens. \nSemet ipsum primura in honesto constituat, dein alterum edoceat, (tum) non in culpa est sapiens. \nSemet ipsum si (quis) ita format, ut alterum edoceat, bene domitus certe domabit, se ipsum enim profecto difficile est domitu. \nQuisque enim sui dominus, quis enim dominus alienus sit? per se ipsum enim domitum dominum nanciscitur (homo) nactu difficilem. \nAb ipso factum peccatum, ex ipso progenitum, ab ipso oriundum, conterit insipientem, adamas velut e saxo oriundus gemmam. \nCuius permagna nequitia (est), maluva arborem sicut eversam (facit, ita) is talem se ipsum reddit, qualem eum cupit inimicus. \nFactu facilia (sunt) mala et (homini) ipsi insalutaria; quod vero salutare et bonum, id certe factu valde difficile (est). \nQui praceptum venerabilium, nobilium, pie viventium, increpat insipiens ad doctrinam confugiens falsam, fructus katthakae (arboris) velut ad suam ipsius cladem maturitatem adipiscitur. \nAb (homine) ipso factum malum in ipso expiabitur, ab ipso non factum malum inipso compensabitur; probus (et) improbus singulatim (purificabuntur), alter alterum non purgat. \nSuum ipsius commodum ob magnum quoque alterius commodum ne (quis) dimittat; commodum suum perspectum habens sui ipsius commodi studiosus sit. \n\n\nPerditos mores ne (quis) colat, in socordia ne vitam degat, falsam doctrinam ne colat, ne sit mundi amplificator. \nSurgat, ne sit socors, vitam probam degat; qui pie vivit bene agit in hoc mundo et in altero. \nVitam degat honestam, inhonestam ne degat; qui pie vivit bene agit in hoc mundo et in altero. \nSicut bullam contemplatur (quis), sicut contemplatur imagines aërias  - tali modo mundum despicientem rex mortis non conspicit. \nVenite, contemplamini hunc mundum versicolorem, currui regali similem, ubi stulti perduntur, (ubi) non est vinculum intelligentium. \nQuique antea socordiae deditus posthac socordiam non colit, is hunc mundum collustrat nube liberata velut luna. \nCuius male factum facinus bono operitur, is hunc mundum collustrat nube liberata velut luna. \nOccaecatus est hic mundus, pauci hic clare vident; avis e reti extricata velut pauci caelum adeunt. \nAnseres solis via incedunt; in aëre incedunt magiâ, tolluntur sapientes e mundo, Māra et comitatu eius superatis. \nUnum praeceptum violantis, falsiloqui viri, mundum alterum reprehendentis, non est malefactum, quod non fiat. \nNon certe avari deorum mundum adeunt, stulti profecto non laudant liberalitatem, sapiens vero liberalitate gaudet, quare quidem is evadit laetus in altero mundo. \nTerrae imperio caeli aditu vel totius mundi dominatione fructus e statu sotāpannae (sotāpatti) oriundus praestantior est. \n\n\nCuius victoria non vincitur, ad superationem (enim) eius haud it quisquam in mundo; illum Buddham, in infinitas res incumbentem, non investigabilem, quo vestigio investigabitis? \nCui irretiens, extensum desiderium non est quoquam ducendi (potens), illum Buddham, in infinitas res incumbentem, non investigabilem, quo vestigio investigabitis? \nQui meditatationis studiosi, sapientes, secessus tranquillitate gaudentes, iis dii etiam invident persapientibus, recordatione plenis. \nLaboriosus est conceptus hominis, laboriosa mortalium vita, laboriosa verae doctrinae auditio, laboriosus Buddharum ortus. \nOmnis mali omissio, boni susceptio, cogitationis suae lustratio: hoc est Buddharum praeceptum. \nPatientia optima devotio  - indulgentia (videlicet), Nibbānum optimum dicunt Buddhae, non enim (is) pabbajitas (fit), qui alterum caedit, (neque) samanas fit, qui alterum affligit. \nIncrepationis et vexationis omissio et secundum praescripta (quae liberationem spectant) continentia et moderatio edendi et secretus cubandi locus et in summa cogitatione occupatio: hoc est Buddharum praeceptum. \nNon per imbrem pecuniarum satietas libidinum invenitur, parum dulcedinis habentes doloris plenae (sunt) libidines: hoc perspecto homo sapiens (est). \nEtiam in divinis libidinibus gaudium ille non invenit, desiderii exstinctione gaudens fit plane sapiens auscultator. \nMultiplex sane refugium adeunt: montes et silvas, hortulos, arbores sacras, homines formidine perculsi. \nNon illud tamen refugium securum, non illud refugium summum, non illud refugium adeundo ab omni dolore liberatur (homo). \nSed qui et ad Buddham et ad doctrinam et ad conventum confugit, quatuor veritates praecipuas clare perspiciendo videt: \ndolorem, doloris ortum et doloris interitum, excellentem octopartitam viam ad doloris sedationem ducentem. \nIllud certe refugium securum, illud refugium summum, illud refugium adeundo ab omni dolore liberatur (homo). \nDifficilis nactu homo miraculosus (Buddhas videlicet), non ille ubique nascitur; ubi ille nascitur sapiens, illa familia bene adolescit. \nLaetabilis (est) Buddharum ortus, Iaetabilis verae doctrinae institutio, Iaetabilis unanimitas conventus, unanimorum devotio Iaetabilis. \nReverentia dignos venerantis Buddhas vel etiam auscultatores, diffusionem (animi) devincentes, moerorem et luctum superantes, \nhos tales venerantis tranquillos, a timore vacuos, non potest bonum (facinus) numerari hoc ipsum a quoquam. \n\n\nLaetissime sane vivimus inter iracundos mites, inter iracundos homines degimus mites. \nLaetissime sane vivimus inter aegrotos non aegroti, inter aegrotos homines degimus non aegroti. \nLaetissime sane vivimus inter desiderantes desiderii expertes, inter desiderantes homines degimus desiderii expertes. \nLaetissime sane vivimus, nos quibus non est quidquam; gaudio vescentes erimus dei ābhassarae velut. \nVictor inimicitias procreat, male agit victus; sedatus bene agit victoria et clade relictis. \nNon est cupidini similis ignis, non odio simile malum, non sunt elementis (khandha) aequales dolores, non est sedatione maius gaudium. \nFames morbus gravissimus, sankhārae summi dolores, hoc revera agnoscens (sapiens agnoscit esse) Nibbānum summum gaudium. \nSanitas maximum lucrum, gaudium summae divitiae, fiducia optimus cognatus, Nibbānum summum gaudium. \nSucco secessus bibito et succo tranquillitatis gustato terroris et peccati expers fit (homo) iucundum religionis succum bibens. \nFaustus (est) conspectus excellentium, consuetudo (cum iis) semper gaudium; stultos non videndo semper (homo) laetus est. \nStultorum in consuetudine versans enim longâ viâ moeret, dolor (est) consuetudo cum stultis ut cum inimico omnino; sapientis vero consuetudo gaudium propinquorum velut congressus. \nPropterea igitur: Sapientem, intelligentem et multa edoctum, iumenti natura instructum, piis operibus ornatum, venerabilem  - hunc talem virum probum, praeclaro intellectu praeditum, colat (homo) siderum viam velut luna. \n\n\nAd distractionem applicans sese et meditationi operam non navans, essentiâ relictâ iucunda capessens invidet iis, qui ad meditandum semet ipsi applicant. \nNe iucunda quaerat (homo, neve) iniucunda unquam; iucunda non videre dolor (est) et iniucunda videre. \nIdeo iucunda ne faciat, iucundorum enim iactura mala (est); vincula illis non inveniuntur, quibus nec iucundum est nec iniucundum. \nEx iucundo nascitur moeror, ex iucundo nascitur metus; a iucundo soluti non est moeror, nedum metus. \nE caritate nascitur moeror, e caritate nascitur metus; a caritate soluti non est moeror, nedum metus. \nE voluptate nascitur moeror, e voluptate nascitur metus; a voluptate soluti non est moeror, nedum metus. \nE cupiditate nascitur moeror, e cupiditate nascitur metus; a cupiditate soluti non est moeror, nedum metus. \nE desiderio nascitur moeror, e desiderio nascitur metus, a desiderio soluti non est moeror, nedum metus. \nVirtute et contemplatione praeditum, pium, veridicum, suum ipsius opus agentem, eum vulgus reddit sibi gratum; \ncupidus (is) ineffabilis (Nibbāni) menteque opulentus est, et cupiditate cogitatio (eius) non constringitur, (is) uddhamsotas (qui sublime fertur) vocatur. \nDiu peregrinatum virum, e longinquo salve redeuntem, cognati et familiares et amici salutant venientem. \nSimiliter eum, qui bona egit, ex hoc mundo in alterum profectum bona (opera) excipiunt, dilectum propinqui velut redeuntem. \n\n\nIram ponat (homo), deponat arrogantiam, vinculum omne superet; eum speciei propriae non inhaerentem, inopem non consequuntur dolores. \nQui exorta miram currus volventis instar retinet, eum aurigam dico; frena tenens cetera multitudo. \nClementiâ vincat (homo) iram, malum bono vincat, vincat avarum liberalitate, sinceritate falsiloquum. \nVerum loquatur ne irascatur, det parvulum rogatus: per has tres conditiones ibit in deorum propinquitatem. \nVim non inferentes qui (sunt) anachoretae, semper corpore domiti, ii adeunt immortale locum, quo profecti non moerent. \nSemper vigilantium, die noctuque discentium, in Nibbānum intendentium intereunt cupiditates. \nAntiquum, (est) illud (verbum), o Atula, non illud quasi hodiernum (est): vituperant tacite sedentem, vituperant multa loquentem, demense loquentem etiam vituperant, non est in mundo (quisquam) non vituperatus. \nNeque fuit, neque erit, neque nunc reperitur solummodo vituperatus homo vel solummodo laudatus. \nQuem forte intelligentes laudant quotidie reputando, integram vitam degentem, sapientem, cognitione et virtute praeditum, \njambonadae numi instar quis eum vituperare sustinet? Etiam dii eum celebrant, a Brahma ipso celebratus (est). \nA corporis iracundia caveat (homo), corpore domitus sit; malis corporis facinoribus relictis per corpus bona facinora exerceat. \nA sermonis iracundia caveat, sermone domitus sit; malis sermonis facinoribus relictis per sermonem bona facinora exerceat. \nA mentis iracundia caveat, mente domitus sit, mails mentis facinoribus relictis per mentem bona facinora exerceat. \nCorpore domiti sapientes itidemque sermone domiti, mente domiti sapientes, hi sane ab omni parte bene domiti. \n\n\nFlaccidum folium velut nunc es et Yamae ministri quoque tibi appropinquarunt et in decessus ostio stas et (bonorum operum) viaticum tibi non invenitur. \nTu fac tibi insulam, celeriter labora, sapiens esto; maculis liberatus, culpae expers divinam excellentium terram adibis. \nAetatem confecisti nunc, processisti in propinquitatem Yamae et commoratio tibi non est in itinere et viaticum tibi non invenitur. \nTu fac tibi insulam, celeriter labora, sapiens esto; maculis liberatus, culpae expers non iterum genituram et senectutem subibis. \nOrdine sapiens paulatim quoquo temporis puncto, opifex (maculas) argenti velut, auferat maculas suas. \nIn ferro velut macula orta extemplo hoc ipsum comedit, ita modum transgredientem sua facinora trahunt ad inferos. \nSine mediatione vitiosae (sunt) preces, sine contentione vitiosa oeconomia, vitium (est) coloris languor, socordia custodientis vitium. \nVitium (est) mulieris evagatio, avaritia dantis vitium, vitia certe mali mores in hoc mundo et in altero. \nDein vitio vitiosius (est): inscientia summum vitium; hoc vitio relicto a vitiis vacui estote, o mendici. \nFacile vita agitur ab impudico kākasūrae (simili), obtrectatore, protervo, arroganti, impure viventi. \nA pudico vero difficulter agitur, candida semper quaerenti, propensione vacuo, non arroganti, integram vitam degenti, (clare) videnti. \nQui vitam exstinguit falsumque sermonem profert, in mundo non data sibi arripit et ad alterius uxorem accedit, \nqui vir ad suram et merayum (potus inebriantes) bibendum se dat, is in hoc ipso mundo radicem eruit suam. \nSic, heus homo, scito malos esse intemperantes, ne te desiderium et impietas diu dolori subiiciant. \n(Dona) dat quidem ex fide, ex favore vulgus, ob hoc qui tristis fit, ob aliorum potum et cibum, non is vel interdiu vel noctu meditationem adit. \nCui vero id excisum est, radicitus exstirpatum, is certe vel interdiu vel noctu meditationem adit. \nNon est cupidini similis ignis, non est odio similis vorator, non est perturbationi simile rete, non est desiderio similis fluvius. \nFacile visu vitium aliorum, suum e contrario difficile visu; aliorum nempe is vitia castigat ut (quis iactat) paleas, sua e contrario occultat, tessaram velut lusor fraudulentus. \nAliorum vitia observantis, semper offensionis animo praediti, affectus eius crescunt, longe is ab affectuum interitu abest. \nIn aëre incessus non est, samanas non est extraneus, diffusione (animi) delectatur vulgus, a diffusione soluti Tathāgatae. \nIn aere incessus non est, samanas non est extraneus, creaturae (sankhārā) aeternae non sunt, non est Buddharum motus. \n\n\nNon ideo fit (homo) iustus, quod causam ex arbitrio diiudicet; qui autem verum falsumque utrumque considerat sapiens, \n(qui) non arbitrario modo (sed) animo aequo iudicat alios, legis custos, intelligens, (is) iustus appellatur. \nNon ideo sapiens fit (homo), quod multa loquatur; placidus, iracundiae et formidinis expers sapiens appellatur. \nNon ideo legis servator (fit homo), quod multa loquatur; sed qui pauca etiamsi edoctus legem corpore perspicit, is certe legis servator est, qui legem non negligit. \nNon ideo theras fit (homo), quod sit canum caput, plane matura (quidem) aetas eius, (attamen) frustra senescens vocatur; \nin quo et veritas et pietas, mansuetudo, temperantia, moderatio, is certe culpa vacuus, sapiens, theras appellatur. \nNon verba faciendo tantummodo sive coloris pulchritudine venustus fit homo invidus, avarus, fraudulentus; \ncui vero id excisum, radicitus exstirpatum, is vitii respuens, sapiens, venustus vocatur. \nNon tonsurâ samanas (fit homo) intemperans, falsiloquus; cupiditate et appetitu captus samanas num erit? \nQui vero mala sedat parva magnaque omni ex parte, a sedatione malorum samanas appellatur. \nNon ideo bhikkhus fit (homo), quod apud alios mendicet, tota lege assumpta bhikkhus fit non ideo; \nqui hic, bono maloque alienato, religiosus considerate in mundo vivit, is profecto bhikkhus appellatur. \nNon silentio munis (anachoreta) fit stultus, insciens, qui vero, trutina prehensa, meliore parte sumpta, \nsapiens mala evitat, is munis, ideo munis est; qui considerat utrumque in mundo, munis ideo appellatur. \nNon ideo ariyas (nobilis) fit (ullus), quod animantia caedat; ob mansuetudinem erga omnia animan tiaariyas appellatur. \nNon virtute et votis susceptis solis vel rursus multorum recordatione vel etiam meditationis lucratione vel lecto secreto \nadipiscor secessus gaudium viris excellentibus appetitum; o bhikkhus, ne fiduciam habueris qui cupiditatum interitum non sis adeptus. \n\n\nViarum octopartita (est) optima, veritatum quatuor versus, a cupidine vacuitas optimus (est) statuum, bipedumque contemplatione praeditus. \nHaec ipsa via (est), non est alia cognitionis lustrationi (subveniens); hanc igitur vos amplectimini, Mārae haec (est) illusio. \nHanc enim vos amplectentes doloris finem facietis; enarrata profecto a me (est) via, intellecta doloris sedatione. \nVobis facienda (est) virium contentio, enarratores (tantum) Tathāgatae; (viam) amplectentes liberabuntur meditabundi e Mārae vinculis. \n\"Omnes creaturae inconstantes\", id quando sapientiâ videt (homo), tum liberatur in dolore; haec est via (quae) ad lustrationem (conducit). \n\"Omnes creaturae doloris plenae\", id quando sapientiâ videt (homo), tum liberatur in dolore, haec est via (quae) ad lustrationem (conducit). \n\"Omnes naturae sui impotentes sunt\", id quando sapientiâ videt (homo) tum liberatur in dolore; haec est via (quae) ad lustrationem (conducit). \nRoboris tempore vires non contendens iuvenis robustus, ignaviae indulgens, voluntate menteque depressus, segnis, intelligentiae viam ignavus non invenit. \nVerba (sua) custodiens (sit), mente bene domitus (sit), corporeque malum ne faciat; has tres actionis vias purget, amplectatur viam a vatibus enarratam. \nE meditatione certe nascitur intelligentia, e distractione intelligentiae interitus; hac bipartita via cognita incrementi et decrementi, talem se ipse reddat (homo), ut intelligentia crescat. \nCupiditatem (vana i. e. cupiditas s. silva) exstirpate, non arborem (dico), e cupiditate oritur metus; cupiditate vel minima exstirpata (miseriis) liberati estote, o mendici. \nQuamdiu enim cupiditas non exstirpatur vel minima viri in feminas, tamdiu mente constrictus est ille, sicut vitulus lactens matri. \nExstirpa tuam ipsius propensionem lotum auctumnalem velut manu, tranquillitatis viam amplifica, Nibbānum (enim) a Buddha institutum est. \n\"Hic per tempus pluvium habitabo, hic frigido et fervido (tempore)\", sic stultus secum volvit, interitum (vitae) non animadvertit. \nIllum de filiis et pecudibus sollicitum, constrictae mentis virum, sopitum vicum torrens velut, mors prehendens proficiscitur. \nNon sunt filii saluti, non pater neque propinqui; quem mors adiit, ei non est penes cognatos salus. \nHac rei vi perspecta sapiens virtute temperatus viam ad Nibbānum ducentem cito purget. \n\n\nExigui gaudii relictione si videt amplum gaudium, relinquat exiguum gaudium sapiens, amplum gaudium spectans. \nAliis dolorem imponendo qui suum ipsius gaudium exoptat, iracundiae vinculo vinctus, iracundia ille non liberatur. \nQuod nempe faciendum (est) id negligitur, (quod) rursus non faciendum (id) agitur; insolentium, socordium, horum crescunt cupiditates. \nQuorum vero valde firma est semper corpus respiciens recordatio, quod non faciendum ii non persequuntur, quae facienda semper agentes; recordantium intelligentium intereunt cupiditates. \nMatre (et) patre occisis regibusque duobus militaribus, regno unacum eo pertinentibus devastato insons evadit brāhmanas. \nMatre (et) patre occisis regibusque duobus brahmanicis, occiso viro errante quinto insons evadit brāhmanas. \nVigilantissime vigilant semper Gotamidae auscultatores, quorum et interdiu et noctu semper Buddham respiciens recordatio (est). \nVigilantissime vigilant semper Gotamidae auscultatores, quorum et interdiu et noctu semper legem respiciens recordatio (est). \nVigilantissime vigilant semper Gotamidae auscultatores, quorum et interdiu et noctu semper conventum respiciens recordatio (est). \nVigilantissime vigilant semper Gotamidae auscultatores, quorum et interdiu et noctu semper corpus respiciens recordatio (est). \nVigilantissime vigilant semper Gotamidae auscultatores, quorum et interdiu et noctu mansuetudine gaudens mens (est). \nVigilantissime vigilant semper Gotamidae auscultatores, quorum et interdiu et noctu meditatione gaudens mens (est). \nMolestus pabbajitae status difficilis delectatu (est), difficiles gestu oeconomiae dolore (sunt) plenae, dolore plena inaequalium consuetudo, dolori subiecti (sunt) viatores, propterea neque viator sit (quisquam) neque dolori subiectus sit. \nFidei plenus, virtute praeditus, gloria et opibus instructus quamcunque regionem invisit, hic ibidem honoratus (est). \nLonge probi fulgent Himavantas velut mons; improbi hic non conspiciuntur noctu emissae sicut sagittae. \nSedem solitarium, cubitum solitarium solitarius colens non segnis, solitarius semet ipse domans in silva extrema delectatus sit. \n\n\nFalsiloquus inferos subit vel etiam qui (malo) facto \"non facio\" ita dicit, ambo quidem illi morte obita pares fiunt perniciosa facinora patrantes homines illic. \nHumeros veste fulva cincti multi male morati, indomiti (sunt); mali ob mala facinora inferos illi adeunt. \nMelior (est) globus ferri consumtus candens, ignis flammae similis, quam si vescatur impius regni cibo indomitus. \nIn quatuor status vir socors incidit alterius uxorerm appetens: iniucundi adeptionem, cubitum ingratum, vituperationem tertiam, tartarum quartum. \nEt infortunium et (inferorum) via mala (ei evenit) timidique cum timida (femina) gaudium brevissimum, rex grave supplicium sumit, propterea vir alterius uxorem ne appetat. \nSicut gramen kusae male prehensum manum secat, (ita) communitas Samanarum male suscepta ad inferos ducit. \nQuodvis remissum facinus impurumque quod(vis) opus, dubio animo plena vita religiosa (status brahmacārinis): haec non fiunt magno fructui. \nFaciendum si (quid est), perficiat (homo) id, firmiter id agat; remissus enim paribbājas (mendicus ambulans) magis spargit vitium. \nNon factum perperam factum melius (est) postea urit perperam factum, et factum bene factum melius, quo facto non uritur (homo). \nArx velut in finibus sita, custodita, (munimentis) interioribus et exterioribus instructa,  - sic custodiat semet ipse; ne momentum quidem praetereat, qui enim momentum amiserunt moerent inferis traditi. \nNon pudendi quos pudet, pudendi quos non pudet, falsae doctrinae dediti animantes ad inferos vadunt. \nIn non periculoso periculum conspicientes et in periculoso periculum non conspicientes falsae doctrinae dediti animantes ad inferos vadunt. \nIn (eo, quod) non fugiendum (est), fugiendum opinantes et in (eo, quod) fugiendum (est), fugiendum non conspicientes falsae doctrinae dediti animantes ad inferos vadunt. \nFugiendumque fugiendum censentes et non fugiendum non fugiendum verae doctrinae dediti animantes in caelum vadunt. \n\n\nEgo elephantus velut in certamine ex arcu emissam sagittam verba aspera perferam, impium enim vulgus. \nDomitum ducunt in coetum, domitum rex ascendit; domitus optimus (est) inter homines, qui verba aspera perfert. \nPraestantes (sunt) muli domiti, generosi (equi) Sindhuici, magni elephanti kuniarae; per se domitus adhuc praestantior. \nNon enim his vehiculis adire potest (quisquam) non aditam (Nibbāni) regionem (eo modo), quo per se ipsum bene domitum, domitus domitu (eo) pervenit. \nDhanapālakas nomine elephantus, acri succo praeditus, vix coercendus, ligatus frustum non edit; memor est elephantorum silvae elephantus. \nTorpidus quando (quis) fit et pinguefactus, somnolentus, sese volutans iacens, magnus aper velut cibo sacrificali nutritus, iterum iterumque uterum subit stolidus. \nAntea haec cogitatio migrabat migrationem ex arbitrio, quo voluit, sicut placuit, eam nunc ego retinebo sapientia, elephantum furentem velut rector. \nStrenuitate Iaeti estote, cogitationem vestram custodite, e vix pervio (mundo) extrahite vosmet ipsi, in luto haerens velut elephantus. \nSi obtinuerit (quis) prudentem socium, comitem probe viventem sapientemque, omni calamitate superata cum eo degat laetus, recordationis plenus. \nSi non obtinuerit prudentem socium, comitem probe viventem sapientemque, rex velut regnum occupatum relinquens, solitarius agat mātangas in silva velut elephantus. \nSolitarii vita melior: non est penes stultum sodalitas; solitarius agat neve mala patret pauca desideria habens mātangas in silva velut elephantus. \nNegotio exorto suaves (sunt) sodales, gaudium suave quod mutuum, bonum (facinus) suave in vitas exstinctione, omnis doloris relictio suavis. \nSuave (est) munus matris in mundo, item munus patris suave, suave munus samanae in mundo, item munus brahmanae suave. \nSuavis (est) in senectute virtus, suavis fides firma, suavis intellectus adeptio, mala non facere suave. \n\n\nHominis socorditer viventis libido increscit māluva velut; is currit huc et illuc fructum desiderans sicut in silva simia. \nQuem ilia superat saeva libido in mundo extensa, dolores eius augentur, sese adaugens velut (gramen) bīranum. \nQui vero illam superat saevam libidinem in mundo vix vincendam, dolores ab eo decidunt gutta velut de loto. \nIdeo (hoc) dico salutare vobis, quotquot hic congressi: libidinis radicem eruite usīram petens velut bīranum, ne vos, arundinem velut flumen, Māras frangat iterum iterumque. \nSicut, radice salva (et) firma, arbortonsa etiam denuo crescit, ita etiam libidinis studio non exstirpato revertitur dolor hic iterum iterumque. \nCui triginta sex fluminibus diffluentes ad iucunda ferentes sunt undae (cupiditatis) validae, (eum) vehunt male edoctum studia amores petentia. \nFluunt ubique (cupiditatis) flumina, planta serpens (velut) pullulans stat (cupiditas), eam vero plantam ortam videntes radicem prudentia scindite. \nRuentia et libidinosa gaudia fiunt viri (cupiditati subiecti), illi voluptates petentes et gaudia exoptantes, illi certe generationem senectutemque subeunt viri. \nCupiditatem subsequentes homines serpunt lepus velut (a venatore) pressus; ligamentis et vinculis vincti dolorem subeunt iterum iterumque diu. \nCupiditatem subsequentes homines serpunt lepus velut (a venatore) pressus, propterea cupiditatem dispellat mendicus exoptans suam ipsius a cupidine vacuitatem. \nQui a cupidine vacuus in cupidinem incensus cupidine liberatus in cupidinem ipsam incurrit, illum quidem virum contemplamini, solutus in vinculum incurrit. \nNon id firmum vinculum dicunt sapientes, quod ferreum, ligneum gramineumque; vehementissimum gemmarum annulorumque, filiorum et uxorum quod (est) desiderium, \nhoc firmum vinculum dicunt sapientes, detrahens, laxum, vix dissolubile; hoc scisso ambulant desiderii expertes voluptatibus et gaudiis relictis. \nQui cupidini dediti (sunt, hi desiderii) flumen sequuntur ab ipsis factum, araneus velut rete; hoc (vinculo) scisso ambulant sapientes desiderii expertes omni dolore relicto. \nMitte (quae) ante, mitte (quae) posthac, (quae) in medio (iacent) mitte, mundum transiens, omni ex parte liberatam mentem possidens non iterum genituram et senectutem subibis. \nDeliberatione agitati hominis, vehementi cupidine capti, iucunda spectantis, magis libido augetur, is certe firmum facit vinculum. \nQui vero deliberationis sedatione delectatus iniucundis studet semper recordatione praeditus, is certe (libidinem) removebit, is rescindet Mārae vinculum. \nConsummationem consecutus, non trepidus, libidinis et culpae expers abscidit mundi dolores; ultimum hoc (ei est) corpus. \nLibidinis et cupiditatis expers, niruttis vocabulorum peritus (et qui) litterarum congeriem cognovit, priores (litteras) posterioresque, is certes ultimum corpus habens admodum sapiens vocatur. \nOmnia vincens, omnium gnarus ego sum, omnibus conditionibus non adhaerens, omnia relinquens, in libidinis exstinctione solutus, ipse intelligens quemnam (magistrum meum) monstrem? \nOmne donum religionis donum vincit, omnem dulcedinem religionis dulcedo vincit, omne gaudium religionis gaudium vincit, libidinis exstinctio omnem dolorem vincit. \nOccidunt opes insipientem, non si (qui forte) ulteriorem ripam quaerunt; ob opum cupiditatem insipiens occidit tanquam alios semet ipsum. \nHerbis vitiantur agri, cupidine vitiatur hoc vulgus, ideo scilicet cupidinis expertibus donum (oblatum) fit magno fructui. \nHerbis vitiantur agri, odio vitiatur hoc vulgus, ideo scilicet odii expertibus donum (oblatum) fit magno fructui. \nHerbis vitiantur agri, perturbatione (animi) vitiatur hoc vulgus, ideo scilicet perturbationis expertibus donum (oblatum) fit magno fructui. \nHerbis vitiantur agri, desiderio vitiatur hoc vulgus, ideo scilicet desiderii expertibus donum (oblatum) fit magno fructui. \n\n\nOculi continentia salutaris (est), salutaris auris continentia, nasi continentia salutaris (est), salutaris linguae continentia. \nCorporis continentia salutaris (est), salutaris sermonis continentia, mentis continentia salutaris (est), salutaris omnibus in rebus continentia; omnibus in rebus se continens bhikkhus (mendicus) omni dolore liberatur. \n(Qui) manu moderatus, pede modaratus, sermone moderatus, moderatorum optimus, animo intimo delectatus, compositus, solitarius gaudens eum appellant bhikkhum. \nQui bhikkhus ore moderatus, sapienter loquens, non tumidus, sensum (sermonis) et religionem illustrat, dulcis (est) eius oratio. \nCui religio hortulus, religione gaudens, religionem reputans, religionem recordatus bhikkhus vera religione non excidit. \nSuum ipsius lucrum ne nimis magni aestimet, ne aliis invidens agat; aliis invidens bhikkhus meditationem non adipiscitur. \nPaululum modo lucratus si bhikkhus lucrum suum non nimis magni astimat, eum sane dii celebrant puram vitam degente, non segnem. \nOmnino speciei propriae cui non est studium neque vanis moeret, is certe bhikkhus dicitur. \nBenevole vivens bhikkhus, Buddhae praeceptis sedatus, adit locum tranquillum, naturarum (saṃkhārā) sedationem, gaudium. \nExhauri, bhikkhus, hanc navem, exhausta tibi cito procedet, cupidine et odio rescissis dein Nibbānum adibis. \nQuinque (vincula) scindat bhikkhus, quinque (vincula) relinquat, quinque (sensus) magnopore colat, quinque vincula qui superavit bhikkhus oghatinnas (flumen transgressus) dicitur. \nMeditare, bhikkhus, neve socors sis, ne tuam ad res iucundas cogitationem vagari siveris, ne globum ferreum devores socors, ne ulules: \"dolor hic (est)\", sic ustus (in tartaro). \nNon est meditatio non intelligentis, intellectus non est non meditantis; in quo et meditatio et intellectus, is sane in Nibbāni propinquitate (versatur). \nVacuam domum ingresso, sedata cogitatione praedito bhikkhui divina voluptas fit plane religionem perspicienti. \nSimulac consideravit elementorum (khandhā) ortum et interitum, adipiscitur gaudium et voluptatem, immortalitatem illam intelligentium; \nhuius rei hoc exordium fit hic intelligentis bhikkhûs: sensuum custodia, animus contentus et secundum praescripta (quae liberationem spectant) continentia; amicos colas probos, puram vitam degentes, impigros; \nvitam familiarem agat, morum gnarus sit, tum gaudio abundans doloris finem faciet. \nVassika sicut flores flaccidos dimittit, ita et cupidinem et odium dimittite, o bhikkhus. \nCorpore sedatus, sermone sedatus, (mente) sedatus, bene compositus, qui cupiditates mundi exspuit bhikkhus sedatus vocatur. \nPer te incita te ipse, explores te (ipse) per te, talis tu per te custoditus, recordatione praeditus, Iaete, o bhikkhus, vitam ages. \nQuisque enim sui (est) dominus, quisque enim suum refugium; ideo cohibe te ipsum, equum generosum velut mercator. \nGaudio abundans bhikkhus, sedatus Buddhae praeceptis, adit locum tranquillum, naturarum (saṃkhārā) sedationem, gaudium. \nQui utique iuvenis bhikkhus applicat se ad Buddhae praecepta, is hunc mundum collustrat nube liberata velut luna. \n\n\nExstingue (cupiditatis) flumen connitendo, cupiditates propelle, o brāhmana; naturarum (saṃkhārā) interitu perspecto increatum (Nibbānum) novisti, o brāhmana. \nQuando duabus in rebus ripam ulteriorem attingit brāhmanas, tum omnia eius vincula intereunt intelligentis. \nCui ulterius vel citerius utrumque non invenitur, terroris expertem, solutum eum ego dico brāhmanam. \nMeditabundum, vitii expertem (solitarium) sedentem, negotio functum, cupidinibus vacuum, summam rem adeptum, eum ego dico brāhmanam. \nDie ardet sol, noctu fulget luna, armatus miles ardet, meditabundus ardet brāhmanas, at omnes dies noctesque Buddhas ardet claritate. \nQui malum alienavit brāhmanas (dicitur); ob vitam sedatam samanas dicitur; dimittens suum ipsius vitium, ideo pabbajitas dicitur. \nNe (quis) brāhmanae vim inferat, ne in illum se mittat brāhmanas; vae ei, qui brāhmanam caedit, dein vae (ei), qui in illum se mittit. \nNon brāhmanae hoc paulo melius, quando retentio (fit) mentis a iucundis; quo ex tempore violenta mens desinit, inde usque sedatur utique dolor. \nCui corpore, sermone, mente non est malefactum, domitum (his) tribus nominibus, eum ego dico brāhmanam. \nA quo religionem cognoverit (quis) a persapientibus traditam, assidue eum veneretur ignem sanctum velut brāhmanas. \nNon capillis religatis, non gente, non genitura (homo) fit brāhmanas; in quo (vero) et veritas et pietas, is beatus isque brāhmanas. \nQuid tibi cum capillis religatis, stulte? quid tibi cum amictu ex pellibus facto? interna tua impervia (sunt), externa terges. \nSordidam vestem gestantem hominem, macrum, venis consitum solitarium in silva meditantem, eum ego dico brāhmanam. \nNon ego brāhmanam dico utero natum, matre brahmanica oriundum, bhovādis (vociferator) nempe is fit, is quidem fit opulentus; inopem, cupiditatis expertem, eum ego dico brāhmanam. \nOmni ligamento scisso qui non contremit, vincula qui superavit, solutum, eum ego dico brāhmanaṃ. \nScissis loris et corrigiis (et) funibus cum comitatu, claustra (inscientiae) qui excussit, sapientem, eum ego dico brāhmanam. \nObiurgationem et caedem et vinculum insons qui fert, patientiae robore instructum (et hoc) robur exercitum habentem, eum ego dico brāhmanam. \nNon iracundum, piis operibus ornatum, virtute instructum, ab affectibus vacuum, domitum, ultimo corpore indutum, eum ego dico brāhmanam. \nAqua in folio loti velut, in sagittae cuspide velut granum sinapis qui non inhaeret libidinibus, eum ego dico brāhmanam. \nQui doloris sui cognoscit hic interitum, onus qui deposuit, solutum, eum ego dico brāhmanam. \nAlta intelligentia praeditum, sapientem, (quae sit) via et (quae) non (sit) via gnarum, summam rem adeptum, eum ego dico brāhmanam. \nNon utentem (hominibus) in domo et sine dome versantibus utrisque, sine domicilio grassantem, pauca desiderantem, eum ego dico brāhmanam. \nNon adhibita castigatione in animantes infirmos et firmos, qui non ferit neque ferire facit, eum ego dico brāhmanam. \nObstantibus non obstantem, erga (homines) baculum prehendentes mitem, adversus cupientes non cupientem, eum ego dico brāhmanam. \nCuius et cupiditas et odium, arrogantia et simulatio deciderunt, granum sinapis velut de sagittae cuspide, eum ego dico brāhmanam. \nQui lenem, edocentem, veram vocem profert, qua non obiurget quemquam, eum ego dico brāhmanam. \nQui hic neque longum neque breve, neque parvum neque magnum, neque iucundum neque iniucundum in mundo non datum sibi arripit, eum ego dico brāhmanam. \nCupiditates cui non inveniuntur in hoc mundo alteroque, cupidinis expertem, solutum, eum ego dico brāhmanam. \nCui studia non reperiuntur, (re) perspecta non dubitantem, immortalitatis comprehensionem adeptum, eum ego dico brāhmanam. \nQui hic et bonum et malum, utrumque vinculum superavit, moeroris expertem, vitio liberum, integrum, eum ego dico brāhmanam. \nLunae instar immaculatum, purum, placatum, inturbidum, voluptatem qui exstinxit, eum ego dico brāhmanam. \nQui hanc adversariam, vix perviam revolutionem, perturbationem superavit, transgressus, ripam ulteriorem adeptus, meditabundus, concupiscentiae expers, non dubitans, non sibi arripiens tranquillus, eum dico brāhmanam. \nQui hic libidinibus relictis sine domo vagatur, libidinem qui exstinxit, eum ego dico brāhmanam. \nQui hic desiderio relicto sine domo vagatur, desiderium qui exstinxit, eum ego dico brāhmanam. \n(Qui) relicta humana societate divinam societatem superavit, omni societate liberatum, eum ego dico brāhmanam. \nRelicta et laetitia et moestitia tranquillum factum, materiae existendi expertem omnes mundos superantem, heroem, eum ego dico brāhmanam. \nInteritum qui novit animantium ortumque omnino, non studiosum, beatum, sapientem, eum ego dico brāhmanam. \nCuius cursum non perspiciunt dii, gandhabbae hominesque, cupiditates qui exstinxit, venerabilem, eum ego dico brāhmanam. \nCui et ante et posthac et in medio non est quidquam, inopem, appetitus expertem, eum ego dico brāhmanam. \nTauri (instar), eximium, heroem, magnum vatem, victorem, concupiscentiae expertem, lautum, sapientem, eum ego dico brāhmanam. \nPristinas commorationes qui novit (et) caelum tartarumque perspicit, item generationis interitum (qui) adeptus (et) cognitione confectus (est) anachoreta, -omni confectione confectum, eum ego dico brāhmanam. \n\n"